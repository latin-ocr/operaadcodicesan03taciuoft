80

sunt, grato animo fuisse suscepta. Quae ad vos Oceani
unda descendens, hane levissimam substantiam, si'eutfet
vestrorum relatio continebat, exportat: sed unde veniat
incognitum vos habere dixerunt, quam ante omnes homines
patria vest-ra offerente suscipitis. Hoc quodam Cornelio
scribente legitur, in interioribus insulis Oceani ex arboris
succo defluens, unde et succinum dicitur, paulatim solis
ardore calescere. Fit enim sudatile metallum teneritudo (lege
teneritudine) perspicua, modo croceo colore rubeus, modo
flammea claritate pinguescens, ut cum in maris suerit delapsa
confinio, aestu alternante purgata, vestris litoribus tradatur
exposita. Quod ideo iudicavimus indicandum, ne omnino
putetis notitiam nostram sugere, quod occultum creditis vos
habere. Proinde requirite nos saepius per vias quas amor
vester aperuit, quia semper prodest divitum regum acquisita
concordia, qui dum parvo munere leniuntur, maiore semper
compensatione prospiciunt. Aliqua vobis etiam per legatos
vestros verbo mandavimus3 per quos quae grata esse debeant,
nos destinasse declaramus.

 

